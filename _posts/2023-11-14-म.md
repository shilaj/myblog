---
layout: post
title: म
subtitle: देव-असुर
date: 2023-10-20
---

म भित्र इश्वर छ<br>
म भित्र दानब छ<br>
त्यसैले शायद मनमा डर भयानक छ<br>
कहिले लाग्छ भगवान बनेर सबै सहिदिउ <br>
कहिले सोच्छु राछस उचालेर परलोक गईदिउ <br>
जीवनको यात्रा रे तर गन्तब्यहिन यात्री म <br>
अन्योलतालाई रस मानेर खोक्रो हृदयको रगत पिदिउ <br>

तर, कायरताको पाठ मैले पढेको छैन <br>
असफलताको काधमा कहिल्यै लढेको छैन <br>
लढे त केबल आफुलाई आफ्नो बनाउन <br>
म अझैपनी दलदलको खाल्डोमा गढेको छैन<br>
कहिले, सिकौला समयबाट, कहिले सिकाउला समयलाई <br>
तर समयको अर्थ नबुझेर सढेको छैन <br>

हो, पल घडीको जोखनामा भुल अनेक भेट्छु <br>
जिन्दगीको जहाजको पाइला कभिकबार आँफै मेट्छु <br>
म छेड्छु यी गलाका पासोहरुलाई <br>
सोचमा धार लगाएर गाठो आँफै रेट्छु <br>
न देव ठानी न असुर मानि , म जिन्दगीका कसुरहरु एक मानब बनी भेट्छु।<br>