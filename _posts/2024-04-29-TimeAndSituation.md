---
layout: post
title: परिवेश-समय 
subtitle: Oblivion.
date: 2024-04-29
---

आखिर बद्लियो कुन र दोष पायो कसले? <br>
पग्लियो कुन, खै जलायो कसले?<br>
छ सुन्दर - छ सालीन <br>
यो ‌‌‍‍‍‍सृष्टिकाे फल, खै फलायो कसले? <br>
निसर्गमा कहिले समय हराउछ <br>
समयसँग कहिले प्रकृति डराउछ <br>
तर आज यो सालीनतालाई चलायो कसले? <br>

अपराध भए सुन्दर समयको अपेक्षा <br>
सारा ब्रह्माण्डको दोष म लिन्छु <br>
कसुर बनी निस्किए, धैर्यताको नतिजा <br>
हरेक असफल प्रयास म किन्छु <br>
तर नसोच्नु श्रापित, समय या परिवेश <br>
यो निश्क्रिय तुलनामा पुरस्कृत म हुन्छु <br>
म छुन्छु दैवका कण्ठ सबै <br>
मिलाएर सुमधुर यो कविता बुन्छु <br>
बुझ्छौ भने भाव यी संरचनाहरुको <br>
मन खोलेर अमिला सत्यहरु भन्छु।<br>

कहानिको अन्त्य सुरुवातमा हुन्छ <br>
जब विश्वासको दियो मन्द बल्छ <br>
बन्द हुन्छ सबै संभावनाहरु <br>
जब भावनासँग आफ्नै द्वन्द चल्छ <br>
आनन्द झरिको त्यो बुलन्द गर्जन <br>
जब आएर अचानक गर्धन चुम्छ <br>
खुम्चन्छ मन काम्छ अंग <br>
जब सपनाका बादल हुन्छ भङ्ग <br>
दङ्ग पर्दै समय मसँग भाग्छ <br>
दुर देखी फेरी सन्तुलन डाक्छ <br>
लाग्छ समय लिपी हो कसैको <br>
मुस्कान भर्न स्वीकृति माग्छ।<br>

चिनाइदेउ मालिक यो समय बनाउने <br>
को हो महामहिम यो परिवेश खेलाउने <br>
क्षमा माग ए भाविको लेखक <br>
उदार छ आज यो कलम चलाऊने ।   <br>