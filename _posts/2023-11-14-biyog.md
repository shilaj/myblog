---
layout: post
title: बियोग
subtitle: Irresolution.
date: 2022-10-03
---

म तृप्‍तिएर या रित्तिएर <br>
बियोगको धुन सुनाउदैछु <br>
म सम्हालिएर या सिद्धिएर <br>
अतितको काध समाउदैछु <br>
उठ्नलाई, जुट्नलाई <br>
या फेरी पनि फुट्नलाई <br>
म लुट्दैछु मनको चैन <br>
या बेचैन भएर सुत्दैछु <br>
म कुद्दैछु या जुद्दैछु <br>
आफ्नै सोचहरुसँग    <br>
यो जिन्दगीको लडाईंमा <br>
कस्तो दौड दौडिरहेछु <br>
या सिर्फ पौडिरहेछु म, मनका छालहरुसँग <br>
घिस्रिदै, ठोक्किदै आफ्नै हालहरुसँग <br>
आज बेहालको जिन्दगी अंकमाल गर्दै मुस्कुराइरहेछु <br>
मनको चन्द्रमा गुमाएर <br>
त्यो आकाशको चन्द्रलाई जिस्काइरहेछु <br>
हो यी कुण्ठित बाणी फुस्काइरहेछु <br>
आँफैले सुन्नलाई या सुनाउनलाई <br>
अन्जान छु खै कस्तो गीत गाइरहेछु ।<br>
